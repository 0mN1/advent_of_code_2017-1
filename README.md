# Advent of code 2017 #
Bidra med dina lösningar på problemen i [Advent of code](http://adventofcode.com/), i vilket språk du vill. Välj ett du kan, eller ett du vill lära dig!

De första problemen kommer första december, de sista den tjugofemte, och vi delar ut ett pris till den eller de som dels har högst poäng på den leaderboard vi kommer att skapa, dels bidragit med alla sin lösningar här. Som förra året är det två delproblem för varje dag. Samtliga 50 problem ska alltså finnas med i en komplett lösning. Det är givetvis fritt fram att bidra med lösningar för så många eller få problem man har tid och lust med, tävlingsmomentet är inte det viktiga här!

Dina lösningar får gärna checkas in i en mapp med namn på formen #användarnamn-språk#, så blir det lite lättare för alla att få överblick.

Lösningarna kan komma att diskuteras i avsnitt av Kodsnack, så lägg med en readme.md med en notis om du inte vill riskera att bli omnämnd.
